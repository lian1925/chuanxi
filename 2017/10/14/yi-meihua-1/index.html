
<!DOCTYPE html>

<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="icon" type="image/png" href="/img/robot.png">
  <link rel="stylesheet" href="/css/style.css">
  <title>
    小沙丘的网络漫游记
  </title>
<link rel="stylesheet" href="/css/prism-ghcolors.css" type="text/css"></head>
<body>
  <script>
    if (/mobile/i.test(navigator.userAgent) || /android/i.test(navigator.userAgent)){
      document.body.classList.add('mobile');            
    } else{
      document.body.classList.add('pc');
			document.getElementsByTagName("html")[0].style.fontSize="62.5%";
    }
  </script>
  <div class="container">
<!-- 用于文章页面的顶部，提供返回主页和主题页的按键 -->
<!-- 头部开始 -->

<div id="header">
    <p>小沙丘的网络漫游记
      <span> » 
        <a href="/home/">首页</a>
      </span>
      
      <span> » 
          <a href="/tags/梅花易数/">
            梅花易数
          </a>
      </span>
      
    </p>
</div>

<!-- 头部结束 -->



<!-- 分类组件，放置于文章页面的顶部，提供上(或下)一篇导航按键。 -->
<div class="asset-nav">
    <div class="entry-categories">
      <p>分类：
        <span> 
            <a href="/tags/梅花易数/">
              梅花易数
            </a>
        </span>
      </p>
    </div>
    <div class="entry-location-mobile">
        <span>
            
            <a href="/2017/10/14/yi-zhuan-za/">
              ⇐ 
            </a>
        </span>
        <span>
            
            <a href="/2017/10/14/yi-meihua-2/">
              ⇒
            </a>
        </span>
    </div>
    <div class="entry-location">
        <P>上一篇：
                <a href="/2017/10/14/yi-zhuan-za/">
                    杂卦 | 易经
                </a>
        </P>
        <P>下一篇：

                <a href="/2017/10/14/yi-meihua-2/">
                    象数义理二 | 梅花易数
                </a>
        </P>
    </div>
</div>

<div class="post">
<h1>象数义理一 | 梅花易数</h1>
<div class="post-meta">
  <p>作者： Lian</p>
  <p>日期：
    2017年10月14日 12:10
  </p>
</div>
      

<div class="page">
    <p>卷一</p>
<p>象数易理篇之一</p>
<p>周易卦数</p>
<p>乾，一；兑，二；离，三；震，四；巽，五；坎，六；艮，七；坤，八。</p>
<p>五行生克</p>
<p>金生水，水生木，木生火，火生土，土生金；</p>
<p>金克木，木克土，土克水，水克火，火克金。</p>
<p>八宫所属五行</p>
<p>乾、兑，金；坤、艮，土；震、巽，木；坎，水；离，火。</p>
<p>卦气旺</p>
<p>震、巽木旺于春，离火旺于夏，乾、兑金旺于秋，坎水旺于冬，坤、艮土旺于辰戌丑未月。</p>
<p>卦气衰</p>
<p>春坤、艮，夏乾、兑，秋震、巽，冬离，辰戌丑未坎。</p>
<p>十天干</p>
<p>甲乙东方木，丙丁南方火，戊己中央土，庚辛西方金，壬癸北方水。</p>
<p>十二地支</p>
<p>子水鼠，丑土牛，寅木虎，卯木兔，辰土龙，巳火蛇，午火马，未土羊，申猴金，酉金鸡，戌土犬，亥水猪。</p>
<p>八卦象例</p>
<p>乾三连，坤六断，震仰盂，艮覆碗，离中虚，坎中满，兑上缺，巽下断。</p>
<p>占法</p>
<p>《易》中秘密穷天地，造化天机泄未然。</p>
<p>中有神明司祸福，从来切莫教轻传。</p>
<p>玩法</p>
<p>一物从来有一身，一身还有一乾坤。</p>
<p>能知万物备于我，肯把三才别立根。</p>
<p>天向一中分造化，人于心上起经纶。</p>
<p>仙人亦有两般话，道不虚传只在人。</p>
<p>卦以八除</p>
<p>凡起卦不问数多少，即以此数作卦数，过八数即以八数递除。一八除不尽，再除二八，三八，直至除尽，以余数作卦。如得八数整，即坤卦，更不必除也。</p>
<p>爻以六除</p>
<p>凡起动爻，以重卦总数除六，以余数作动爻。如不满六，止用此数为动爻，不必再除。如过六数，则除之一六，不尽再除二六、三六，直至除尽，以余数作动爻。若一爻动，则看此一爻，是陽爻则变陰爻，陰爻则变陽爻。取爻当以时加之。</p>
<p>互卦起例</p>
<p>互卦只用八卦，不必取六十四卦名。互卦以重卦去了初爻及第六爻，以中间四爻分作两卦，看得何卦。</p>
<p>又云：乾坤无互，互其变卦。</p>
<p>年月日时起例</p>
<p>年月日为上卦。年月日加时总数为下卦。又以年月日时总数取爻。如子年一数，丑年二数，直至亥年十二数。月如正月一数，直至十二月，亦作十二数。日数如初一一数，直至三十日，为三十数。以上年月日共计几数，以八除之，以余数作卦。如子时一数直至亥时十二数，就将年月日数加时之数，总计几数，以八除之，余数作下卦；以六除，余数作动爻。</p>
<p>物数占例</p>
<p>凡见有可数之物，即以此数起作上卦，以时数配作下卦。即以卦数并时数总除六取动爻。</p>
<p>声音占例</p>
<p>凡闻声音，数得几数，起作上卦，加时数配作下卦。又以声音，如闻动物鸣叫之声，或闻人敲击之声，皆可作数起卦。</p>
<p>字占</p>
<p>凡见字数如停匀，即平分一半为上卦，一半为下卦。如字数不匀，即少一字为上卦，取天轻清之义，以多一字为下卦，取地重浊之义。</p>
<p>一字占至十一字占</p>
<p>一字为太极未判。如草书，混沌不明，不可得卦。如楷书，则取其字画，以左为陽画，右为陰画。居左者看几数，取为上卦。居右者看几数，取为下卦。又以一字之陰陽，全画取爻。“彳”、“丿”，此为左者；“一”、“乙”、“、”此为右者。</p>
<p>二字为两仪平分。以一字为上卦，一字为下卦。</p>
<p>三字为三才。以一字为上卦，二字为下卦。</p>
<p>四字为四象。平分上下为卦。又四字以上，不必数画数，只以平仄声音调之。平声为一数，上声为二数，去声为三数，入声为四数。</p>
<p>五字为五行。以二字为上卦，三字为下卦。</p>
<p>六字为六爻之集。平分上下为卦。</p>
<p>七字为齐七政。以三字为上卦，四字为下卦。</p>
<p>八字为八卦定位。平分上下为卦。</p>
<p>九字为九畴之义。以四字为上卦，五字为下卦。</p>
<p>十字为成数。平分上下为卦。</p>
<p>十一字以上至于百字，皆可起卦。但十一字以上，又不用平仄声音调之，止用字数。如字数均平，则以半为上卦，以半为下卦。又合二卦总数取爻。</p>
<p>丈尺占</p>
<p>丈尺之物，以丈数为上卦，尺数为下卦。合丈尺之数取爻。寸数不用。</p>
<p>尺寸占</p>
<p>以尺数为上卦，寸数为下卦。合尺寸之数加时取爻。分数不用。</p>
<p>为人占</p>
<p>凡为人占，其例不一。或听语声起卦，或观其人品，或取诸身，或取诸物，或因其服色，触其外物，或以年月日时，或以书写来意。</p>
<p>又听其语声者，如或一句，即如其字数分之起卦，如说两句，即用先一句为上卦，后一句为下卦。语多，则但用初听一句，或末后所闻一句。余句不用。</p>
<p>观其人品者，如老人为乾，少女为兑之类。</p>
<p>取诸其身者，如头动为乾，足动为震，目动为离之类。</p>
<p>取诸其物者，如人手中偶有何物，如金玉及圆物之属为乾，土瓦及方物之属为坤之类。</p>
<p>因其服色者，如其人青衣为震，赤衣为离之类。</p>
<p>触其外物者，起卦之时见水为坎卦，见火为离卦之类。</p>
<p>年月日时，如观梅之类推之。</p>
<p>书写来意者。其人来占，或写来意，则以其字占之。</p>
<p>自己占</p>
<p>凡自己欲占，以年月日时或闻有声音，或观当时有所触之外物，皆可起卦。以上三例，与前章为人占类法同。</p>
<p>占动物</p>
<p>凡占群物之动，不可起卦。如见一物，则就以此物为上卦，物来之方位为下卦。合物卦数及方位卦数，加时数取爻，以此数总断其物，如后天占牛鸣鸡叫之类。又凡牛马犬豕之类，初生，则以初生年月日时占之。又可置买此物，亦可以初置买之时推之。</p>
<p>占静物</p>
<p>凡占静物，有如江河山石，不可起卦。若至屋宅、树木之类，则屋宅初创之时，树木初置之时，皆可起卦。至于器物，则置成之时可占，如枕、椅之类是矣。余则无故不占。若观梅，则见雀争枝坠地而占。牡丹，则见有问而占。茂树，则枝枯自坠而后占也。</p>

</div>
</div>

<!-- 文档信息 -->
<div class="post-foot">
  <h3>文档信息</h3>
  <ul>
    <li>版权声明：自由转载-非商用-非衍生-保持署名（
      <a href="http://creativecommons.org/licenses/by-nc-nd/3.0/deed.zh">创意共享3.0许可证</a>）
    </li>
    <li>作者：Lian</li>
    <li>日期：2017年10月14日 12:10</li>
  </ul>
</div>
      


<div class="content-comment">
  <h2>留言</h2>
  
  
<div id="" class="item-comment">
  <p class="author">
    
    lian <span>说：</span>
  </p>

  <div class="content">
      <blockquote>
        <pre>引用xiaotian044500的发言：</pre>
        看来这么想的不在少数啊, 确实挺像的.
        </blockquote>
        哈哈
  </div>
    
</div>
		
</div>

<!-- 评论输入组件，填写数据：留言，称呼，电子邮件 -->

<div class="form-comment">
  <h2>
		我要发表看法
	</h2>


	<form method="post" action="" 
	 onsubmit="return pleaseWait()">
	 <!-- 留言正文 -->
	 
		
<p>
	<label for="comment-content">
		您的留言:
	</label>
</p>

<p>
	<textarea 
	id="comment-content" 
	name="content" 
	rows="10" cols="50">
	</textarea>
</p>

		<!-- 姓名 -->
	 
		
<p>
	<label for="comment-author">
		您的大名:
	</label>
</p>

<p>
	<input 
	id="comment-author" 
	name="author" 
	size="30" 
	value=""
	pattern="^.*+$"
	required
	>
	<span class="hint">
			 «-必填
	</span
</p>


		<!-- 微信 -->
	 
		
<p>
	<label for="comment-wechat">
		您的微信:
	</label>
</p>

<p>
	<input 
	id="comment-wechat" 
	name="wechat" 
	size="30" 
	value=""
	pattern="^[a-zA-Zd_]{5,}$"
	
	>
	<span class="hint">
			 «-选填，不公开
	</span
</p>


		<!-- 电子邮箱 -->
		
		
<p>
	<label for="comment-email">
		电子邮箱：
	</label>
</p>

<p>
	<input 
	id="comment-email" 
	name="email" 
	size="30" 
	value=""
	pattern="^[a-zA-Z0-9_-]+@[a-zA-Z0-9_-]+(.[a-zA-Z0-9_-]+)+$"
	
	>
	<span class="hint">
			 «-选填，不公开
	</span
</p>


		<p>
			<input type="submit" class="submit-button" value="发表">
			<span class="hint"> «- 点击按钮</span>
		</p>
	</form>

</div>


<!-- data:{
	name:'',
	type:'passwor',
	label:'您的大名',
	hint:'',
	pattern:'[A-z]{3}',
	required:"required"
} -->

<div class="footer">
  Copyright @ <a href="/">lian</a> | 2009-2018
</div>
</div>
</body>

</html>

