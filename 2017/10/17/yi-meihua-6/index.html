
<!DOCTYPE html>

<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="icon" type="image/png" href="/img/robot.png">
  <link rel="stylesheet" href="/css/style.css">
  <title>
    小沙丘的网络漫游记
  </title>
<link rel="stylesheet" href="/css/prism-ghcolors.css" type="text/css"></head>
<body>
  <script>
    if (/mobile/i.test(navigator.userAgent) || /android/i.test(navigator.userAgent)){
      document.body.classList.add('mobile');            
    } else{
      document.body.classList.add('pc');
			document.getElementsByTagName("html")[0].style.fontSize="62.5%";
    }
  </script>
  <div class="container">
<!-- 用于文章页面的顶部，提供返回主页和主题页的按键 -->
<!-- 头部开始 -->

<div id="header">
    <p>小沙丘的网络漫游记
      <span> » 
        <a href="/home/">首页</a>
      </span>
      
      <span> » 
          <a href="/tags/梅花易数/">
            梅花易数
          </a>
      </span>
      
    </p>
</div>

<!-- 头部结束 -->



<!-- 分类组件，放置于文章页面的顶部，提供上(或下)一篇导航按键。 -->
<div class="asset-nav">
    <div class="entry-categories">
      <p>分类：
        <span> 
            <a href="/tags/梅花易数/">
              梅花易数
            </a>
        </span>
      </p>
    </div>
    <div class="entry-location-mobile">
        <span>
            
            <a href="/2017/10/16/yi-meihua-timu/">
              ⇐ 
            </a>
        </span>
        <span>
            
            <a href="/2017/10/17/yi-meihua-7/">
              ⇒
            </a>
        </span>
    </div>
    <div class="entry-location">
        <P>上一篇：
                <a href="/2017/10/16/yi-meihua-timu/">
                    题目汇总 | 梅花易数
                </a>
        </P>
        <P>下一篇：

                <a href="/2017/10/17/yi-meihua-7/">
                    体用生克篇四 | 梅花易数
                </a>
        </P>
    </div>
</div>

<div class="post">
<h1>体用生克篇三 | 梅花易数</h1>
<div class="post-meta">
  <p>作者： Lian</p>
  <p>日期：
    2017年10月17日 23:10
  </p>
</div>
      

<div class="page">
    <p>体用生克篇之三</p>
<p>三要灵应篇序</p>
<p>夫《易》者，性理之学也。性理，具于人心者也。当其方寸湛然，灵台皎洁，无一毫之干，无一尘之累，斯时也，性理具在而《易》存吾心，浑然是《易》也，其先天之《易》也。乃夫虑端一起，事根忽萌，物之着心，如云之蔽室，如尘之蒙镜，斯时也，汩没茫昧，而向之《易》存吾心者，泯焉尔。故三要之妙，在于运耳、目、心三者之虚灵，俾应于事物也，耳之聪，目之明，吾心实总乎聪明。盖事根于心，心该乎事，然事之未萌也，虽鬼神莫测其端，而吉凶祸福，无门可入。故先师曰：“思虑未动，鬼神不知；不由乎我，更由乎谁？”故事萌于心，鬼神知之矣。吉凶悔吝有其数，然吾预知之，何道欤？必曰：“求诸吾心易之妙而已矣。”于是寂然不动，静虑诚存，观变玩占，运乎三要，必使视之不见，吾见之；听之不闻者，吾闻之；如形之见视，如音之见告，吾之了然鉴之。则《易》之为卜筮之道，而《易》在吾心矣。三要不虚，而灵应之妙斯得也。是道也，寓至精至神之理，百姓日用而不知，安得圆通三昧者，与之论欤！此先师刘先生（江夏人，号湛然子）得之王屋山人高处士云岩。</p>
<p>宝庆四年，仲夏既望，清灵子朱虚拜首序</p>
<p>三要灵应篇</p>
<p>三要者，运耳、目、心三者之要也。灵应者，灵妙而应验也。夫耳之于听，目之于视，心之于思，三者为人一身之要，而万物之理不出于视听之外。占决之际，寂闻澄虑，静观万物，而听其音，知吉凶，见其形，知善恶，察其理，知祸福，皆可为占卜之验。如谷之应声，如影之随形，灼然可见也。其理出于《周易》“远取诸物，近取诸身”之法。是编则出于先贤先师，采世俗之语为例用之者：鬼谷子、严君平、东方朔、诸葛孔明；继而得者：邵康节、邵伯温、刘伯温、牛思晦、牛思继、高处士、刘湛然、富寿子、泰然子、朱清灵子。其年代相传不一，而不知其姓名者不与焉。</p>
<p>原夫天高地厚，万物散殊，陰浊陰清，五气顺布，祸福莫逃乎数，吉凶皆有其机。人为万物之灵，心乃一身之主，目寓而为形于色，耳得而为音于声，三要总之，万物备矣。</p>
<p>此乃天地万物之灵，而耳、目、心三者之要，故曰三要也。</p>
<p>是以遇吉兆而有吉，见凶识而不免乎凶。物之圆者事成，缺事败。此理断然，夫复何疑？</p>
<p>此乃占物克应，见吉则吉，遇凶则凶。</p>
<p>是以云开见日，事必增辉；烟雾障空，物当失色。忽颠风而飘荡，遇震雷以虚惊。月忽当面，宜近清光。雨可沾衣，可蒙恩泽。</p>
<p>此乃仰观天文，以验人事。</p>
<p>重山为阻隔之际，重泽为浸润之深。水流而事通，土积而事滞。石乃坚心始得，沙乃放手即开。浪激主波涛之惊，坡崩主田土之失。旱沼之旁，心力俱竭，枯林之下，相貌皆衰。</p>
<p>此来俯察地理，以验人事。</p>
<p>适逢人品之来，实为事体之应。故荣宦显官，宜见其贵；富商匠贾，可问乎财。儿童哭泣忧子孙，吏卒叫嚣忌官讼。二男二女，重婚之义；一僧一道，独处之端。妇人笑语，则陰喜相逢；女子牵连，则陰私见累。匠氏，主门庭改换；宰夫，则骨肉分离。逢猎者，得野外之财；见渔者，有水边之利。见妊妇，则事荫于内；遇瞽者，则虑根于心。</p>
<p>此乃人品之应，以验人事。</p>
<p>至于摇手而莫为，或掉头而不肯，拭目而喷嚏者方泣；搔首而弹垢者有忧。足动者有行，交臂者有失。屈指者多阻节，嘘气者主悲忧。舌出掉者有是非，背相向者防闪失。偶攘臂者，争夺乃得；偶下膝者，屈抑而求。</p>
<p>此乃“近取诸身”之应。</p>
<p>若逢童子授书，有词讼之端；主翁笞仆，防责罚之事。讲论经史，事体徒间于虚说；语歌词曲，谋为转见悠扬。见博赌，主争斗之财；遇题写，主文书之事。偶携物者，受人提携；适挽手者，遇事牵连。</p>
<p>此乃人事之应。</p>
<p>及夫舟楫在水，凭其接引而行；车马登途，藉之负戴而往。张弓挟矢者，必领荐；有箭无弓者，未可试。持刀执刃，须求快利之方。披甲操戈，可断刚强之柄。缫丝者，事务繁冗。围棋者，眼目众多。妆花刻果，终非结实之因。书影描形，皆为装点之类。络绎将成，可以问职。笔墨俱在，可以求文。偶倾盖者，主退权。忽临镜者，可赴诏。抱贵器者，有非常之用。负大木者，有不小之财。升斗宜量料而前，尺剪可裁度以用。见蹴球，有人发剔。开锁钥，遇事疏通。逢补器，终久难坚。值磨镜，再成始得。顽斧磨钢者，迟钝得利。快刀砍木者，利事伤财。裁衣服者，破后方成。造瓦器者，成后乃破。奕棋者，取之以计。张纲者，摸之以空。或持斧锯恐有伤，或涤壶觞恐有饮。或挥扇者，有相招之义。或污衣者，防谋害之侵。</p>
<p>此乃器物之应，即“远取诸物”之意。</p>
<p>虽云草木之无情，亦与卜筮而有应。故芝兰为物之瑞，松柏为寿之坚。遇椿桧，则岁久年深；遇苗菰，则朝生暮死。占产占病，得之即死之兆。枝叶飘零当萎谢，根核流落主牵连。奇葩端的虚花，嘉果可以结实。</p>
<p>此乃草木之应。</p>
<p>至于飞走，最有祯祥。故乌鸦报灾，喜虫报喜，鸿雁主朋友之信，蛇虺防毒害之谋。鼠啮衣，有小口之灾；雀噪檐，有远行之至。犬斗恐招盗贼，鸡斗主有喧争。牵羊者，喜庆将临，骑马者，出入皆利。猿猴攀木，身心不定；鲤鱼出水，变化不凡。绳拴马，疾病难安；架陷禽，囚人末脱。</p>
<p>此乃禽兽之应。</p>
<p>酒乃忘忧之物，药乃怯病之方。故酒樽忽破，乐极生悲；医师道逢，难中有救。藤萝之类堪依倚，虎豹之象可施威。耕田锄地者，事势必翻。破竹剖竿者，事势必顺。春花秋月，虽无实而关景，夏绵冬葛，虽有用而背时。凉扇，多主弃捐；晴伞，渐逢闲废。泡沙电光，虚幻难信；蛛丝蚕茧，巧计方成。</p>
<p>此乃杂见观物之应。</p>
<p>若见物形，可知字体。故石逢皮则破；人傍木为休；笠漂水畔，泣字分明。火入山林，焚形可见。三女有奸私之扰，三牛有奔走之忧。一木两火，荣耀之光。一水四鱼，鳏寡之象。人继牛倒防失脱，人言犬中忧狱囚。一斗入空门者，斗争。两丝挂白木者，乐事。一人立门，诸事有闪。二人夹木，所问必来。</p>
<p>此为拆字之应。</p>
<p>复指物名，以叶音义。如见鹿可以问禄，见蜂可以言封。梨主分别，桃主逃走。见李则问讼得理，逢冠则问名得官。鞋为百事和谐，阖则诸事可合。难以详备，在于变通。</p>
<p>此即物叶音之义。</p>
<p>及夫在我之身，实为彼事之应。故我心忧者，彼事亦忧；我心乐者，彼事亦乐。我适闲，彼当从容；我值忙，彼当窘迫。</p>
<p>此即自己之应，“近取诸身”之义。</p>
<p>欲究观人之道，须详系《易》之辞。将叛者，其辞惭；将疑者，其辞支。吉人之辞寡，躁人之辞多。诬善之人，其辞游；失其守者，其辞屈。</p>
<p>此一动一静之应，“近取诸身”之义。</p>
<p>又推五行，须详八卦。卦吉而应吉终吉，卦凶而应凶终凶。卦应一吉一凶，事体半吉半凶。明生克之理，察动静之机，事事相关，物物相合，此五行八卦及克应动静之理。活法更存乎方寸，玄机又在于师传。纵万象之纷纭，惟一理而融贯。务要相机而发，须要临事而详。</p>
<p>此言占卜之理在于变通之妙。</p>
<p>嗟夫，方朔覆射，知事物之隐微。诸葛马前，定吉凶于顷刻。皇甫坐端之妙，淳风鸟觉之占，虽所用之有殊，诚此理之无异。</p>
<p>此言三要灵应妙处。</p>
<p>可以契鬼神之妙，可以会着龟之灵。然人非三世，莫能造其玄；心非七窍，莫能悟其奥。故得其说者，宜秘；非其人者，莫传。轻泄天机，重遭陰谴。造之深，可以入道。用之久，可以通神。</p>
<p>此言灵应之妙，不可轻传妄授，宜秘之一人，之以重斯道也。</p>

</div>
</div>

<!-- 文档信息 -->
<div class="post-foot">
  <h3>文档信息</h3>
  <ul>
    <li>版权声明：自由转载-非商用-非衍生-保持署名（
      <a href="http://creativecommons.org/licenses/by-nc-nd/3.0/deed.zh">创意共享3.0许可证</a>）
    </li>
    <li>作者：Lian</li>
    <li>日期：2017年10月17日 23:10</li>
  </ul>
</div>
      


<div class="content-comment">
  <h2>留言</h2>
  
  
<div id="" class="item-comment">
  <p class="author">
    
    lian <span>说：</span>
  </p>

  <div class="content">
      <blockquote>
        <pre>引用xiaotian044500的发言：</pre>
        看来这么想的不在少数啊, 确实挺像的.
        </blockquote>
        哈哈
  </div>
    
</div>
		
</div>

<!-- 评论输入组件，填写数据：留言，称呼，电子邮件 -->

<div class="form-comment">
  <h2>
		我要发表看法
	</h2>


	<form method="post" action="" 
	 onsubmit="return pleaseWait()">
	 <!-- 留言正文 -->
	 
		
<p>
	<label for="comment-content">
		您的留言:
	</label>
</p>

<p>
	<textarea 
	id="comment-content" 
	name="content" 
	rows="10" cols="50">
	</textarea>
</p>

		<!-- 姓名 -->
	 
		
<p>
	<label for="comment-author">
		您的大名:
	</label>
</p>

<p>
	<input 
	id="comment-author" 
	name="author" 
	size="30" 
	value=""
	pattern="^.*+$"
	required
	>
	<span class="hint">
			 «-必填
	</span
</p>


		<!-- 微信 -->
	 
		
<p>
	<label for="comment-wechat">
		您的微信:
	</label>
</p>

<p>
	<input 
	id="comment-wechat" 
	name="wechat" 
	size="30" 
	value=""
	pattern="^[a-zA-Zd_]{5,}$"
	
	>
	<span class="hint">
			 «-选填，不公开
	</span
</p>


		<!-- 电子邮箱 -->
		
		
<p>
	<label for="comment-email">
		电子邮箱：
	</label>
</p>

<p>
	<input 
	id="comment-email" 
	name="email" 
	size="30" 
	value=""
	pattern="^[a-zA-Z0-9_-]+@[a-zA-Z0-9_-]+(.[a-zA-Z0-9_-]+)+$"
	
	>
	<span class="hint">
			 «-选填，不公开
	</span
</p>


		<p>
			<input type="submit" class="submit-button" value="发表">
			<span class="hint"> «- 点击按钮</span>
		</p>
	</form>

</div>


<!-- data:{
	name:'',
	type:'passwor',
	label:'您的大名',
	hint:'',
	pattern:'[A-z]{3}',
	required:"required"
} -->

<div class="footer">
  Copyright @ <a href="/">lian</a> | 2009-2018
</div>
</div>
</body>

</html>

