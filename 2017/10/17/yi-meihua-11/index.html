
<!DOCTYPE html>

<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="icon" type="image/png" href="/img/robot.png">
  <link rel="stylesheet" href="/css/style.css">
  <title>
    小沙丘的网络漫游记
  </title>
<link rel="stylesheet" href="/css/prism-ghcolors.css" type="text/css"></head>
<body>
  <script>
    if (/mobile/i.test(navigator.userAgent) || /android/i.test(navigator.userAgent)){
      document.body.classList.add('mobile');            
    } else{
      document.body.classList.add('pc');
			document.getElementsByTagName("html")[0].style.fontSize="62.5%";
    }
  </script>
  <div class="container">
<!-- 用于文章页面的顶部，提供返回主页和主题页的按键 -->
<!-- 头部开始 -->

<div id="header">
    <p>小沙丘的网络漫游记
      <span> » 
        <a href="/home/">首页</a>
      </span>
      
      <span> » 
          <a href="/tags/梅花易数/">
            梅花易数
          </a>
      </span>
      
    </p>
</div>

<!-- 头部结束 -->



<!-- 分类组件，放置于文章页面的顶部，提供上(或下)一篇导航按键。 -->
<div class="asset-nav">
    <div class="entry-categories">
      <p>分类：
        <span> 
            <a href="/tags/梅花易数/">
              梅花易数
            </a>
        </span>
      </p>
    </div>
    <div class="entry-location-mobile">
        <span>
            
            <a href="/2017/10/17/yi-meihua-10/">
              ⇐ 
            </a>
        </span>
        <span>
            
            <a href="/2017/10/17/yi-meihua-12/">
              ⇒
            </a>
        </span>
    </div>
    <div class="entry-location">
        <P>上一篇：
                <a href="/2017/10/17/yi-meihua-10/">
                    断占总诀篇二 | 梅花易数
                </a>
        </P>
        <P>下一篇：

                <a href="/2017/10/17/yi-meihua-12/">
                    断占总诀篇四 | 梅花易数
                </a>
        </P>
    </div>
</div>

<div class="post">
<h1>断占总诀篇三 | 梅花易数</h1>
<div class="post-meta">
  <p>作者： Lian</p>
  <p>日期：
    2017年10月17日 23:10
  </p>
</div>
      

<div class="page">
    <p>断占总诀篇之三</p>
<p>诸卦反对性情</p>
<p>乾刚坤柔反其义，比卦欢欣困忧虑。</p>
<p>临逢百物观求之，蒙卦难明屯不失。</p>
<p>大畜其卦福之生，无妄若遇祸之始。</p>
<p>升者去而不复回，萃者聚而终不去。</p>
<p>谦卦自尊豫怠人，震则动而艮则止。</p>
<p>兑主外遇祸之藏，随前坎后偷安矣。</p>
<p>剥体消烂复自生，蛊改前非而已矣。</p>
<p>明夷内朗又逢伤，晋主外明并通理。</p>
<p>益拟茂盛损象衰，咸速恒迟涣远遁。</p>
<p>同人内亲睽外疏，解卦从容蹇难启。</p>
<p>离文美丽艮光明，遁退回身姤相遇。</p>
<p>大有曰众丰曰多，坎卦履险震卦起。</p>
<p>需不进兮讼不宁，既济一定无后虑。</p>
<p>未济之卦男之终，归妹之辞归之始。</p>
<p>否遭大往而小来，泰卦大来而小去。</p>
<p>革去旧故鼎从新，小畜曰寡噬嗑食。</p>
<p>旅羁其外大过颠，夬卦分明曰快利。</p>
<p>要将字字考精详，杂卦性情反对是。</p>
<p>占物类例</p>
<p>凡看物数，看其成卦，观其爻辞。如得乾，曰“潜龙勿用”，乃曰不可用之物；“见龙在田”，乃曰田中之物；“或跃在渊”，乃曰水中之物；“亢龙有悔”，乃废物也。如得坤之“直、方、大”，乃曰直而方大之器物：“括囊无咎”，乃曰包裹之物；“黄裳元吉”，乃曰黄色衣服之物；“其血玄黄”，乃石物或逢石而破；“困于株林”，乃曰木物。又言爻辞，不言物类，而不能决者，须以八卦所属之象察之。</p>
<p>又诀，体用断物之妙，生克制化之妙，于诸诀中此极为美验。其所以生体者，为可食之物；克体者，为可近人之秽物。体生者，为不成之器；体克者，为破碎损折之物；比和者，乃有用成器之物，又生体象者为贵物，克体象者为贱物，所泄为废物也。</p>
<p>又诀，凡算此数，以体卦为主，看其刚柔。用卦看其有用无用。体生方圆曲直，可作可用，如用生体，乃可食。用变互卦，看其色与数目。此互卦决其物之数目也。如互见乾、兑，决为一二之数。互见艮、坤，为七八之数也。但互卦重乾、重艮、重坤、重坎、重离之属，皆是两件。物乘旺，物数多，衰而物少。离为中虚之物，或空手无物。又决物之数者，如互艮卦，先天七数，后天亦不出八数之外。</p>
<p>物数为体诀</p>
<p>凡算物数者，不但以体卦为体，凡卦之多者，皆可为体。如乾金多，以金为体，则多刚；坤多以土为体，多柔。乾卦体卦乾而互又是乾。固曰：金为体而刚矣，便是圆健刚硬之物。非金非石，此为体矣。观物有体互变卦，并无生旺之气者，为不入五行物。观物观爻，如八卦中陽爻多，乃多刚之物；陰爻多，乃多柔之物。</p>
<p>又诀，观物变在五六爻，多是能飞动之物。</p>
<p>观物看变爻为主</p>
<p>凡观物，以变卦为主，应用之应验也。如得乾，初爻变为巽，金刀削过之木物。二爻动，变为离，乃火中锻炼之金。三爻动，变为兑，乃毁折五金之器，虽圆而破处多也。</p>
<p>观物克应法</p>
<p>凡算物之成败，又看体卦克应如何。成卦未决之际，有见圆物相遇，即断圆物。见有负土者过，即断为土中之物。见刚健之物，即言是刚健之物。见有柔腐之物，即言是柔腐之物。</p>
<p>观物趣时诀</p>
<p>凡算物，趣时察理，无有不验。以春得震、离为花，夏得震为有声之物，秋得兑为毁折成器之物，冬得坤为无用土物也。</p>
<p>观物用易例</p>
<p>有人以笼盛物者，算得地天泰之初变升，互见震、兑，曰此必是草木类而生土中也。色青根黄，当连根之草木也。盖爻辞曰：“拔茅茹，以其汇。”乃曰：此乃干根之草木也，视之乃草木连根，新采于土中也。互震为清色，兑为黄根也。</p>
<p>又有以钟覆物者，令占之，得火风鼎之雷风恒。乃曰：此有声价气势之物，虽圆而今毁缺矣。其色白而可用。盖其辞曰：“鼎玉铉，大吉。”互见乾、兑，虽圆面毁也。开视之，乃玉绦环，果破矣。</p>
<p>万物戏验</p>
<p>凡猜手中物，乾金为圆白之物。其色白，其性刚，为宝货之物，有气为无价物。坎为黑色，性柔，近水之物。又艮为土中之物，瓦石之类，有气为成器之物，其色黄。逢兑克，无气，折伤之物。又巽、震为竹木，有气为有用之物，为可食之物；无气为竹木之属。遇兑之属可食，当时之果物，色青。有气柔，无气刚。震、巽遇坎为污湿物，或有气；如无气，为烂朽之木。离色亦，性柔，有水有木，而火焚之，必炭之类。有气，为价值可货之物。坤为土中之物，色黄而性温。兑为毁折之物，带口。凡占物，以春震巽、夏离、秋乾兑、冬坎皆当以为可用之物，成器之物。否则为无用之物。值六虚冲破，则必无物而空手矣。</p>

</div>
</div>

<!-- 文档信息 -->
<div class="post-foot">
  <h3>文档信息</h3>
  <ul>
    <li>版权声明：自由转载-非商用-非衍生-保持署名（
      <a href="http://creativecommons.org/licenses/by-nc-nd/3.0/deed.zh">创意共享3.0许可证</a>）
    </li>
    <li>作者：Lian</li>
    <li>日期：2017年10月17日 23:10</li>
  </ul>
</div>
      


<div class="content-comment">
  <h2>留言</h2>
  
  
<div id="" class="item-comment">
  <p class="author">
    
    lian <span>说：</span>
  </p>

  <div class="content">
      <blockquote>
        <pre>引用xiaotian044500的发言：</pre>
        看来这么想的不在少数啊, 确实挺像的.
        </blockquote>
        哈哈
  </div>
    
</div>
		
</div>

<!-- 评论输入组件，填写数据：留言，称呼，电子邮件 -->

<div class="form-comment">
  <h2>
		我要发表看法
	</h2>


	<form method="post" action="" 
	 onsubmit="return pleaseWait()">
	 <!-- 留言正文 -->
	 
		
<p>
	<label for="comment-content">
		您的留言:
	</label>
</p>

<p>
	<textarea 
	id="comment-content" 
	name="content" 
	rows="10" cols="50">
	</textarea>
</p>

		<!-- 姓名 -->
	 
		
<p>
	<label for="comment-author">
		您的大名:
	</label>
</p>

<p>
	<input 
	id="comment-author" 
	name="author" 
	size="30" 
	value=""
	pattern="^.*+$"
	required
	>
	<span class="hint">
			 «-必填
	</span
</p>


		<!-- 微信 -->
	 
		
<p>
	<label for="comment-wechat">
		您的微信:
	</label>
</p>

<p>
	<input 
	id="comment-wechat" 
	name="wechat" 
	size="30" 
	value=""
	pattern="^[a-zA-Zd_]{5,}$"
	
	>
	<span class="hint">
			 «-选填，不公开
	</span
</p>


		<!-- 电子邮箱 -->
		
		
<p>
	<label for="comment-email">
		电子邮箱：
	</label>
</p>

<p>
	<input 
	id="comment-email" 
	name="email" 
	size="30" 
	value=""
	pattern="^[a-zA-Z0-9_-]+@[a-zA-Z0-9_-]+(.[a-zA-Z0-9_-]+)+$"
	
	>
	<span class="hint">
			 «-选填，不公开
	</span
</p>


		<p>
			<input type="submit" class="submit-button" value="发表">
			<span class="hint"> «- 点击按钮</span>
		</p>
	</form>

</div>


<!-- data:{
	name:'',
	type:'passwor',
	label:'您的大名',
	hint:'',
	pattern:'[A-z]{3}',
	required:"required"
} -->

<div class="footer">
  Copyright @ <a href="/">lian</a> | 2009-2018
</div>
</div>
</body>

</html>

